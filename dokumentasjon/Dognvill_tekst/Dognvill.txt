OM DØGNVILL BAR & BURGER
Drømmen
En dag satt vi og drømte oss bort til tiden da en burgerdate på Macern eller Maliks var det største på jord, og fikk lyst til å gjenskape den følelsen.
Vi ville lage en burgersjappe for voksne hvor vi serverte knallgode burgere til ålreite priser i et trivelig lokale med vennlig og hyggelig personal. Dette kombinert med en bar fylt med masse godt øl, gode viner og stilige cocktails. Dette var grunnideen til Døgnvill.

Hvordan lage den beste burgeren?
For å lage den beste burgeren smakte vi oss gjennom alle typer kjøtt, brød og tilbehør.
Til slutt endte vi på ren høyrygg av storfe fra Jæren Smak, kvernet av Albert Idsøe i Stavanger. Burgeren legger vi på et nystekt, økologisk brød og vi bruker alltid ferske grønnsaker.
Ja, og så lager vi tilbehøret og sausene selv. Fra scratch, hver dag.

Og selvsagt har vi milkshake – tjukke shakes i stålbeger.

Konseptet
Lokalet designet vi som en moderne amerikansk diner med elementer fra industri – og sammen med en av Norges mest drevne DJ’er, Roger Tuuri, lagde vi lange spillelister med kul funk, pop og rock.

Nå er resultatet klart og vi er i gang, håper du trives hos oss – velkommen!